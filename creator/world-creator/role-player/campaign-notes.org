* Álmodó kövek (M.A.G.U.S.)
** Háttérinfók
*** Háttérsztori
    - Az első manifesztációs háború idején, amikor az öt kyr isten öltött testet, Morgena egyik halhatatlan
      szolgáját, Shar'all-t, bebörtönzik Quiphann város Sogron-templomának pokolkútjába.
    - A káoszkor idején a város elnéptelenedik, a sogron hívők elmenekülnek.
    - Már a hetedkorban, egy Noir pap felfedezi a templomot, és a kútból jövő jóslatokról számol be. A Noir
      papok el is foglalják, hogy tanulmányozzák a jóslatokat. A templomból zarándokhely lesz.
    - A jóslatokat többen is megfejtik, a Morgena hívők rájönnek, hogy egy Morgena angyal rejtőzik a kútban.
      Elfoglalják a templomot, megölik a Noir papokat, és átveszik a helyüket.
*** Hatalmi felek és motivációik
**** Morgena hívei
     Fel akarják ébreszteni az álomangyalt, az Intések Éjjelén.
**** Noir papok
     Miután az antyss-on nem sikerült visszavenni az irányítást a romok fölött, elküldtek egy Noir papot, hogy
     kikémlelje a helyzetet.
**** Toroniak
     Cyrgaan Vellaquor, a Háromfejű Kígyószektájának magas rangú papja a Szárazszeműek fejvadászklánt bérelte fel,
     hogy megfejtsék a Kút titkát. Megbízták Mirollát a felderítéssel, ha ez nem sikerül, akkor megtámadják a
     templomot.
**** Toroni tűzvarázslók
     Nyugtalanítja őket, hogy az ősi Sogron templomban rejlő tudás északföldi bitorlók kezére kerül. Nyíltan nem
     léphetnek fel erv földön, ezért az ordani rend képviselőinek álcázva érkezik két renegát tűzvarázsló, Dochyon
     és Daveghar, hogy ultimátumot adjanak a Noir papoknak.
**** Alakváltók
     Az alakváltókra nézve veszélyesek a jóslatok, hisz ez az ősi faj az emberek tudatlanságának köszönheti a
     fennmaradását. Ezért két alakváltó érkezik, hogy elpusztítsa a templomot. Felveszik a daroveeni gróf, és a
     révész alakját. Nyíltan fellépni így sem tudnak a Noir papok ellen, ezért kapcsolatba lépnek a városban
     működő tolvajklánnal, később pedig egy egész kalandozócsapatot, az Abbit Kosokat is felbérlik.
**** Ordani Tűzvarázsló Rend
     A Rend 5 főnixet, 5 tűzvarázslót és 5 Sogron-papot küld, hogy megbüntesse a Rend nevével való visszaélést,
     és hogy átvegye az irányítást az ősi Sogron templom fölött.
**** Álomangyal
     A kútból érkező jóslatok elhozták az angyalnak Morgena híveit, és egy hívőnek az Angyalkardot is sikerült
     megszereznie. Az angyal célja a szabadulás.
** Bemesélés, utazás a helyszínre
*** Erion felé
    Kétvárosból elindulnak Erion felé. Út közben Kro egy ötlettel fordul hozzájuk.
**** Kro kérése
     - Lenne egy ötletem, hogy hova menjünk. Úgy döntöttem, hogy antyss-járást akarok tanulni. Van egy régi
       ismerősöm még abból az időből, amikor Erenben utazgattam. Egy Noir pap. Ő biztosan meg tudna tanítani.
       Amikor legutóbb beszéltem vele, egy ősrégi kyr romtemplomba tartott a társaival együtt, mert valamiféle
       jóslatra bukkantak... már nem is emlékszem mi volt a neve a romvárosnak... Kvikpan, vagy Quipkan, valami
       ilyesmi. Az viszont biztos, hogy Daroveen mellett volt. Van kedvetek elkísérni az úton?
**** Erionban
     Találnak egy hajót, ami az Ilanor-i fővárosba tart, Dorian-ba. A hajó két nap múlva indul, addig van idejük
     bevásárolni.
*** Hajóút Erenbe
**** Utazás
     Végighajóznak a nyugati óceánon, Észak Ynev nyugati partvonalát követve. Több megálló is van, a Himano sivatagot
     és a Fenyvesföldet viszont megálló nélkül kerülik meg. Végül kikötnek Sorneck-ben, Erigow területén. Innen egy
     másik hajóra szállnak, amivel a folyón utaznak tovább a szárazföld belseje felé. Soreka-ban szállnak ki, ahonnan
     immár az úton közlekednek tovább, míg végül megérkeznek az utolsó városba Daroveen előtt.
**** Bemesélés, megbízás (Murák)
     A hajóúton (Murák) odamegy hozzájuk, érdeklődik merre tartanak, és miután kiderül, hogy ugyanoda, megkéri
     őket, hogy tartsanak vele. Akár a levelet is megmutathatja, amiben Daroveen grófja kéri a segítségét.
***** A levél
      Kedves barátom!

      A klánja vezetői ajánlották a figyelmembe, és elismeréssel nyilatkoztak a képességeiről és bátorságáról.
      Az Istenek is a hősöket és nem a gyávákat pártolják - magam is erre gondoltam, amikor a híre a fülembe
      jutott. Nekem is olyan emberre van szükségem, mint Ön, barátom, hiszen Dearoveen városában emberéletek
      forognak kockán, a magaméról nem is beszélve. Bővebbet majd személyesen. Ha sikerrel jár, hírnevének
      megfelelő jutalomban részesül. Siessen!

      Őszinte tisztelője: Merghon cwa Tissar, Daroveen grófja
      (négy hónappal ezelőtti dátum)
*** Érkezés, szállás a fogadóban, Prosztóban
    Prosztó egy kis falu Daroveen-hez közel, ide napnyugta előtt érkeznek, ezért megszállnak. A fogadós: "Ááá, tán
    csak nem maguk is a Révület Kútját jöttek felkeresni? Sokan zarándokolnak oda manapság". A fogadóstól vehetnek egy
    térképet, ha akarnak (4 réz), és kikérdezhetik a környékről.

    #+CAPTION: Daroveen környékének térképe
    #+attr_html: :alt Daroveen környékének térképe
    #+attr_html: :width 1200px
    #+attr_latex: :width 1200px
    #+NAME:   fig:DAROVEEN-001
    [[./img/daroveen-area-map.jpg]]

    Reggel egy üzenet várja őket Kro-tól, aki már hajnalban elindult, hogy felkeresse barátját.
***** Üzenet
      Nem tudtam tovább várni, hajnalban elindultam, hogy megkeressem a Noir pap barátom. Sajnálom, hogy nem tarthatok
      veletek a grófhoz, de miután kitanultam az álomjárás művészetét, csatlakozom hozzátok Daroveen-ben.
** Átkelés a komppal
   A Kövecses folyó két partja között vastag kötél feszül, melyen kettős csigasor fut. A tutajszerű kompot egy
   kötélrendszer rögzíti, így a révésznek evezés helyett elég csak a köteleket csévélnie. A túloldalon nagyobb csónakok
   vannak kikötve, ezen a parton nincs egy sem. Átkelési díj 2 réz.
*** NJK-k az úton
**** Tibossan, révész
     Munkájában lomha, gyakorlatlan, sokat kérdezősködik.
**** Perennel Domarro, kereskedőnek álcázott Noir pap
     Vékonydongájú, sápadt, cifra ruhás ficsúr. Feltűnően érdeklődve figyeli a lány minden szavát.
     Hosszú barna haj, lányos arc, fiatalabbnak tűnik a koránál (36).
**** Mirolla, fejvadászkém
     Csinos, ruganyos testű, fiatal barna lány. Noir-hívőnek álcázza magát.
**** Merchien on-Massor, morgena hívő, az angyalkard megszerzője
     Koromfekete zarándokruhás fiatalember, elcsigázott külsejű, fáradt tekintetű.
**** Dochyon és Daveghar, toron tűzmágusai
     Karót nyelt tartású, vörös köpenyes alakok, időnként megvető pillantást vetnek a várakozókra.
*** Átkelés
**** Párbeszéd
     Miután beszálltak, az NJK-k beszélgetnek a romtemplomról:

     *Tibossan*: Aztán mit attul a bűzhödt kúttul... persze, mindenki csak megy, mintha az örök életet szagónák benne...
     aztán meg jönnek vissza, ostobaságokat motyognak, mintha értenék... (kiköp)

     *Mirolla*: Azt mondják, Noir papjai még a leghomályosabb, kyr nyelvű jóslatokat is értelmezni tudják... számomra
     mégis hihetetlen, hogy Noir egy elfeledett nép nyelvén közli velünk a jövendő titkait...

     (Nerchien szórakozottan bólogat, helyesel)

     *Domarro*: Igen, de azt mondják a múlt tél óta a papok mintha megváltoztak volna, nem? Kelletlenül fogadják a
     zarándokokat, és nem szívesen magyarázzák már a jóslatokat. Mintha legszívesebben megtagadnák az álomfejtést...

     *Dorchyon*: Nem lehetne gyorsabban, öreg!
**** Orvtámadás
     7-7 támadó két oldalról, körönként 2-2 nyíl a játékosokra, 20 lábról (CÉ: 30). Ha üldözik őket, megfordulnak, és harc
     lesz. Ha követik a nyomaikat, eljuthatnak a Csonthalomba.

     A zarándok meghal, a fejvadászlány haldoklik. A zarándok ruhája alól kiesik az Angyalkard, ezt a JK-k felvehetik.
     Rajta a felirat: "Scha daqhoirn ta tuomo derrum", ókyr-ül "És eljövend ismét, ha betelik az ő ideje". A kard karcsú
     pengéjű, kékes derengésű, díszes markolattal (mithrill). Ha megvizsgálják a nyílvesszőt, ami megölte a zarándokot,
     rá van tekerve egy pergamen: "tudod, hogy miért, te gazember", de ez csak elterelés.

     A támadás után a tűzmágusok a sziget felé akarnak menni, megemlítik, hogy ott talán akad gyógyító is. A JK-k dönthetnek,
     hogy tartják az eredeti tervet, vagy mennének a szigetre. Ha kikötnek az eredeti terv szerint, mehetnek a városba, vagy
     követhetik a banditák nyomait. A tűzmágusok mindenképp csónakra szállnak, és elindulnak a sziget felé.

     Tibossan, a révész nem szívesen kormányoz a sziget felé, de ha fizetnek neki 2 rezet, hajlandó elevezni odáig a tutajhoz
     kötött csónakon.
***** Nyomkövetés
      Ha követik a nyomokat, elvezetik őket a Csonthalomba, a Sárgamakkos erdő mélyén. Itt tanyázik 14 bandita. Nem akarnak
      harcolni, ha kihallgatják őket, annyit mondanak csak, hogy egy feketeruhás zarándok megölésére lettek felbérelve,
      egy csuklyás idegen által, akinek sosem látták az arcát, de nem ez az első megbízásuk tőle. Ha megölik a banditákat a
      JK-k, akkor a tűzvarázslók az első támadáshoz tolvajokat bérelnek fel. (?)

      *Csonthalom*: Kopár, meredek dombocska, ami koponyaként emelkedik a lombtakaró fölé. A szikladombon van néhány három
      ember magas bitófa, itt szoktak bűnözőket akasztani. A búvóhely egy, a domb oldalába vájt, elhagyatott borospincében
      van.
** A szigeten
   Tibossan nem hajlandó partra lépni, kirakja a sebesülteket és a hullát, és rögtön vissza indul. Vannak csónakok a mólónál,
   lophatnak a visszaútra, vagy megkérhetnek egy zarándokot a táborban.
*** 1. nap (eweil)
**** Nappal
***** Érkezés a sátortáborba
      Domarro rögtön elvegyül a kb félszázas zarándoktömegben, nem foglalkozik a támadással. A JK-k a zarándokok sátortáborban
      találja meg a főpapot, *Mesdan Sedechan*-t. Nem hajlandó gyógyítani, akár nyíltan meg is tagadja a leendő Noir-paptól
      (Mirolla), ami fura lehet (nincs rá hatalma, mert valójában Morgena pap). Az ismeretlen zarándok halála viszont jobban
      megrázza, Int próbával erre felfigyelnek a JK-k. Ha ezt szóvá teszik, annyit mond: "a fiú az Úrnő igaz híve volt".

      A templom őrein szokatlanul viseltes, Noir szimbólumokkal díszített ruha van, amit 2 éve szereztek a legyilkolt Noir
      papoktól. Dai-nak feltűnhet (erv anyanyelv), hogy furcsa (toroni) akcentussal beszélik a nyelvet. Mindenkin csuklya van,
      különben feltűnne, hogy nem erv (sötét bőr, fekete haj), hanem kevert kyr (fakó szem, hamuszín haj) származásúak.

      A főpap udvariasan kéri a JK-któl az Angyalkardot.
***** Ordan ultimátuma
      Akár oda akarják adni, akár nem, ezt megzavarják a tűzmágusok. Pökhendien, harciasan adják át "Ordan ultimátumát".

      *Daverhar*: "A Tűz Örökkön Izzó Kelyhét, a legnagyobb hatalmú Sogron templomát a mai napon, az építők jogán az Ordani
      Tűzvarázsló Rend tulajdonává nyilvánítjuk! Felszólítjuk a szigeten tartózkodó máshitűeket a tulajdon azonnali átadására!
      A távozásra egyetlen nap áll rendelkezésükre, mialatt a Tűzkobra mágusainak minden a szigeten talált és található tárggyal
      elszámolással tartoznak! A mai naptól számított első reggelen átvesszük az uralmat a szigeten! Attól fogva az itt tartózkodó
      máshitűek fogságba vettetnek, felettük a tűzkobra ítél!"

      Az álpapok persze nem akarják átadni, és mindkét fél kitart a saját igaza mellett. A tűzmágusok ekkor a JK-kat kérdezik,
      hogy velük, vagy ellenük vannak. Ha a tűzmágusokkal, akkor Daroveen-be küldik őket a grófhoz, hogy csapatot toborozzanak.
      Ha a "Noir papok" oldalára állnak, akkor fejenként 10 arannyal, és egy-egy jóslattal fizetnek. Az aranyat három nap múlva
      fizetik

      "Örömmel látjuk, hogy vannak még hősök, akik nem futamodnak meg a kardcsörtető, fennhéjázó erőszak elől. A sziget biztonsága
      most, a Kitekintés Ünnepe előtt különös fontossággal bír számunkra. Mint tudjátok, az Igaz Álmok Éjszakáján, melynek eredetét
      a kyr időkből származtatják a bölcsek, különös dolgokra nyílhat az egyszerű álmodók szeme. Ezen az éjjelen a legvékonyabb a
      határ az Antiss álomvilága, és a halandó hús valósága között. Egy ilyen éjszaka előtt nem engedhetjük át az álomszentélyt
      semmiféle idegennek. Két nap és két éjszaka biztonságát kérjük tőletek. A megfelelő jutalom pedig nem marad el."

      Nem várják el, hogy végig ott őrködjenek, megegyeznek, hogy a főpap telepátiával üzen, ha baj van, viszont kérik őket,
      hogy az éjszakát töltsék a templom rendbehozott szárnyában, ha éjszaka akarnának támadni. Különbenis, "éjszakánként különös
      dolgok történnek a szigeten".
***** A jóslat
      A templomrom előhajójában egy derékmagasságú, durva sziklatömbökből rótt, rúnákkal ékes kőgyűrűt látsz. A papok karon fognak
      időnként egy-egy zarándokot (előtte gondosan beszedik az adományokat) és tartják, amíg az egy aranyat hajít a kútba, rémülten
      meredve maga elé. Tíz-tizenöt szívdobbanásnyi idő múltán a kútba bámuló zarándokok arca átszellemül, szemük fennakad és tompán
      hörögni kezdenek... el is zuhannának, ha Noir szolgája nem támogatná őket. Tántorogva vezetik el őket és a fal tövébe ültetik...
      Te következel!

      A kút sötét, hideg és meglepően büdös. Ahogy nézed a mélyén kavargó homályt, hirtelen úgy érzed, egész látómeződet az örvénylő
      feketeség tölti ki, szinte zuhansz a mélybe, a behajított aranypénz után... s akkor az éjszín kavargásból egy kortalan férfiarc
      rajzolódik ki. Haja ezüstfehéren omlik a vállára, pengeéles vonásai - túlságosan tökéletes, nem emberi vonások - valami időtlen,
      nyugodt felsőbbrendűséget tükröznek. Beszél hozzád, de te nem érted. Az idegen arca eltűnik, majd

      - egy sötét alak a trónra ül, aztán hamuvá ég.
      - egy maszkos alak egy sarlót dob áldozata mellébe, majd a sarló újra a kezében terem.
      - undorító, hatalmas férgek maró savval terítenek be.
      - egy őszes hajú leprás lóg a bitófáról.
      - belefulladsz a mocsár kipárolgásába.

      Arra eszmélsz, hogy az ismeretlen szavakat mormolod, miközben a Noir-pap a fal mellé ültet, hogy egy újabb zarándokot segítsen a
      kúthoz...

      A jóslat után *Ralia* megy oda a JK-khoz, hoz nekik vizet, és megköszöni, hogy megvédik a templomot.
***** Egyéb infók
****** NJK-k a táborban

******* Mesdan Sedechan, a főpap

	Erősen őszülő, körszakállas, ötvenes évei ellenére is izmos férfi. Mélyen ülő, fakószürke szemében mintha titkolt szomorúság
	lappangana, hangja mindig visszafogott - az a fajta, akinek nem kell kiereszteni a hangját, ha parancsolni akar. Gyűlöli Tharr
	híveit.

******* Ralia sha Dierdel, toroni Morgena-hívő

	Szívarcú, mandulaszemű fiatal lány, korához képest meglepően higgadt. Magas, sudár termetű, mozdulatai feszültek, akár a
	felajzott íj. Fakószürke haja néha ezüstösen csillan, szeme halványkék. Az egyetlen, akit nevetni, énekelni hallanak a "Noir-papok"
	komoly társaságában. A kalandozókban - társaival ellentétben - a megmentőt és nem a drága pénzen vásárolt zsoldost látja.

****** A Kitekintés Ünnepe
       Adron Kvartjának negyedik ("Feloldozás") havában ülik meg; azon ünnepek közé tartozik, melyek felett két halhatatlan -
       esetünkben Adron és Noir - közösen gyakorol védnökséget. A hívek összegyűlnek e két isten templomaiban, s amennyiben úgy
       látják jónak, megosztják egymással álmaikat, melyekből a papok igyekeznek kiolvasni a város (az állam) szempontjából
       lényeges ómeneket. Morgena hasonló funkciójú ünnepével esik egybe, melyet a kyr/toroni liturgia az Intések Éjjelének
       nevez.
**** Éjszaka
     Az első éjszaka az Abbit Kosok ranagol papja idéz meg 1k10 mocsárférget a mocsárból. Savval támadnak először.

***** Harcértékek
      |-----------------+----+----+-----+----+----------+----+----+---------+------------------|
      | Név             | KÉ | TÉ |  VÉ | CÉ | Sebzés   | Ép | Fp | Tám/kör | Megj.            |
      |-----------------+----+----+-----+----+----------+----+----+---------+------------------|
      | Mocsárféreg     | 10 | 40 |  80 | 26 | 1k3/1k10 | 18 | 44 |       1 | sav: 2m, 1x/perc |
      | Morgena hívek   | 22 | 20 |  78 | -  | 1k6      |  7 | 10 |       2 | tőr              |
      | Mesdan Sedechan | 17 | 69 | 118 | -  | 1k10     | 12 | 45 |       1 | hosszúkard       |
***** Álmok
****** Az álomangyal üzenete
       Büszke, alabástromfalú, kilencszögletű, templomféle épületet látsz a magasból. Ezüstfehér hajú, kék szemű férfiak állnak
       előtte kinyújtott karokkal. Az égre üvöltenek, köpönyegük lángvörösen lobog és összerándulsz, amint idegeiden végigperzsel
       a parázsforró kín... Lezuhansz, de már alig érzed a sziklák hidegét.

       Aztán sötétség. Távolról, felülről hallod a vörösköpenyesek távolodó moraját. Csend, és semmi más. Béklyók szorítása
       tagjaidon, és egy kard, mely bilincseidre sújt. Még látod a lesújtó pengén felizzó rúnákat, amikor... felébredsz.
****** Noir hívása
       Egy mocsaras, szúnyogjárta szigetet látsz. Csónakok tucatjai kötnek ki rajta, áhitatos arcú férfiak és nők özönlenek a
       sziget északi csúcsában omladozó, kilencszögletű rom felé. Valamennyien belépnek és látod, amint egy nagy, sötéten bűzlő
       kútkáva fölé hajolnak. Szemeik kifordulnak, tántorogva, érthetetlen szavakat mormogva térnek vissza a várakozó csónakokhoz.
       Egyedül te hallod a kút mélyéből felhangzó száraz, elégedett kacagást.
****** Az összecsapás
       Először jóformán nem látsz semmit, majd úgy érzed, rázkódik alattad a föld. Forró, száraz szél vág az arcodba, és amint
       levegőért kapsz, kíméletlenül a torkodig furakodik és eleven tűzként perzseli a légcsövedet. Az ég feletted, mint valami
       óriási száj, üvöltésre tárul, és az agyarforma felhők között megjelenik egy arc.

       Egyetlen ép szeme van csak, félig lehunyva, mégis óriási hatalom sugárzik belőle. Törékeny nőnek látszik csupán, a vékony
       csontjait borító lepleket egy másik, iszonyatos világ jeges szelei tépik. Magányosnak látszik, de a felhőtakarón túl
       felragyogó ezerfényű világ elevenen lélegzik körülötte... Ő a végzeted. Az álmosan lehunyt szem megrebben, és az egész
       mindenség beleremeg a törékeny nő néhány szavába: "Visszaveszem, ami az enyém"

       A karcsú, lobogó ruhás nő dalolni kezd és ismét rázkódni kezd alattad a föld. Védekezőn emelnéd magad elé karodat - és
       ekkor látod, hogy kezeiden-lábaidon acélbilincsek feszülnek. Ordítasz, hogy elhallgattasd az éneket, mely egyre jobban fáj,
       elemészti erődet... A dal fénylő repedéseket hasít a bőrödbe és csak üvöltesz... amikor kezedbe akad egy kard.

       Pengéje keskeny, finom kidolgozású - Kyria legjobb kovácsainak remeke. Megmarkolod a díszes markolatot, és lesúlytasz vele
       a béklyókra. Láncaid szempillantás alatt lehullanak. Magasra emeled az ősi pengét, és a dal elhallgat odafenn. A félszemű
       nő bólint, arcán tűnődő mosoly dereng, ahogy búcsúzik: "Legyen hát"

       ...és a felhőagyarak összezárulnak. Visszazuhansz a sötétségbe, de azzal a reménnyel: valami elkezdődött.
****** A rémálom
       Egy szűk folyosón rohansz, fejed gyakran az alacsony mennyezetbe ütközik. Mögötted lihegés, de nem mersz hátrafordulni.
       Ha hátrafordulsz, utolér... és akkor meghalsz. Egyre gyengülsz, ólomnehéz lábaid alig engedelmeskednek, zihálni kezdesz
       te is, amikor tűz csap ki a falból és hajad lángra lobban. Lépcsőn rohansz lefelé, mikor kőlap zuhan le előtted. A falakon
       hatalmas üregek nyílnak, és harsogva ontani kezdik a jeges, szennyes vízáradatot, mely eloltja a hajadat, ruháidat habzsoló
       lángokat, megszabadít az elevenen égés kínjától - örökre. A tüdődet elárasztó víz az utolsó emléked, mikor hörögve felébredsz.
*** 2. nap (higr)
    A harc után, hajnalban kiderül, hogy egy Noir-hívőt a mocsárba hurcolt az egyik féreg. Gondolják, hogy mágia idézhette meg
    őket, mert ezek nappali lények.
**** Találkozás Kro-val
     A reggeli ocsúdás után, ha elindulnak a JK-k a sátortáboron keresztül, szembe találják magukat a maszkos, keleti kalapos
     idegennel. Az némán int nekik, és egy sátorba vezeti őket. Bent ott találják az első nap látott "kereskedőt", Perennelt.
***** Kro története
      Kro felfedi magát előttük, elmondja, hogy a valódi neve Shion Ralak, és hogy toroni kém volt, aki Eren-ben kémkedett. Egy
      parancsnak aztán egyszer ellenszegült, ami miatt a birodalom ellene fordult, és azóta szökésben van. Ám a toroni fejvadászok
      most rá bukkantak, bár úgy gondolja, hogy nem ez a fő küldetésük, de mivel a birodalom összes fejvadászklánja pályázik a
      vérdíjra, ezért őt is meg akarják ölni.
***** Nyomozás a Noir pap után
      Eredetileg a Noir pap ismerősét jött megkeresni. Úgy tudta, hogy a romtemplomban van, ez volt az utolsó infója kb másfél évvel
      ezelőttről, de amikor ideért, nem találta sehol, ami nagyon furcsa volt. Az itteni papokat kérdezgetve állítólag nem is ismerte
      senki. Ez Kro-nak nagyon gyanús volt, ezért nyomozni kezdett. Először a városban, ahol rá találtak a fejvadászok, így elmenekült.
      Aztán a zarándokok között, akik között végül talált egy Noir-papot... és ekkor Perennel-re mutat.
***** Perennel felfedi magát
      Perennel is bemutatkozik (Perennel Domarro), majd elmondja, hogy a Befogadottak Rendje tagja. A romtemplomot eredetileg egy
      ezzel rivális rend, a Bálványtagadók Rendje tartotta a kezében. Elmondja, hogy hónapokkal ezelőtt figyeltek fel rá a Noir rendek,
      hogy a romtemplom eredeti gazdái eltűntek. Először az Antisson próbálkoztak kutakodni, de minden próbálkozó vagy meghalt, vagy
      megőrült. Végül ő volt az egyedüli, aki vállalta, hogy eljön a szigetre, és kikémleli a történéseket. Annyit sikerült kiderítenie,
      hogy az itteni papok nem igazi Noir papok. Ha a JK-k elmondják, hogy szerintük ezek Morgena hívek és egy Morgena angyalt akarnak
      kiszabadítani, azt mondja hogy akkor talán eleve nem kellett volna a Noir-papoknak ide jönniük. Morgena vallása nagyon pici, nem
      jelent veszélyt Pyarron kiterjedt vallására, és ha a híveiknek egy ilyen pici esély megadatott, hogy segítsék az istenüket, akkor
      ő nem akar az útjukba állni. Bosszúra nem éhezik, hisz a halott Noir papok amúgyis egy rivális rend tagjai voltak.
***** Kro kérése
      Végül Kro megkéri a JK-kat, hogy segítsenek neki leszerelni a fejvadászokat. Megtudta, hogy a romvárosban állítottak főhadiszállást.
      Vagyis épp csak elmondaná a kérését, de a beszélgetést kiabálás és csatazaj töri meg.
**** A tűzvarázslók és banditák ostroma
     A diskurzust a tűzvarázslók támadása szakítja félbe. A támadók a kompkikötő felől érkeznek, és támadnak a sátortáborra, egy tűzvarázsló
     és 4 bandita. Ha őket legyőzik, fent a romtemplomnál is folyik a küzdelem, a Morgena hívők harcolnak a banditákkal, a főpap meglepően
     jó harcos. A másik tűzvarázsló még életben van, és mellette még 5 harcos (összesen 14 bandita és 2 tűzvarázsló támadt).
***** Harcértékek
      |--------------------+----+----+-----+----+--------+---------+----+----+-----+----+-----+-----+
      | Név                | KÉ | TÉ |  VÉ | CÉ | Sebzés | Tám/kör | Ép | Fp | SFÉ | Mp | MME | AME |
      |--------------------+----+----+-----+----+--------+---------+----+----+-----+----+-----+-----+
      | Bandita (íj)       | 20 |    |     | 30 | 1k6    |       2 | 12 | 24 |   1 |    |     |     |
      | Bandita (szekerce) | 20 | 47 |  98 |    | 1k10   |       1 | 12 | 24 |   1 |    |     |     |
      | Tűzvarázsló        | 19 | 69 | 123 |  0 | 1k10   |       1 |  7 | 45 |     | 36 |  35 |  33 |
***** Taktika
      Az első tűzvarázsló tűzkitörésekkel támad (12Mp, 3E, 3k6), háromszor. A második fémizzítást varázsol a paplovagra (12Mp, 1k6/kör).
** A városban
   Kicsi, de lassan növekvő város, amit a kedvező éghajlatnak, és a rajta áthaladó, még kyr időkből származó útnak köszönhet.
   A dombok közt lévő falvak gazdáinak termékeit dolgozzák fel: cserzővargák, cipészek, takácsok és gyertyaöntők. Bort is termelnek
   a közelben, ami nem túl jó, de helyi sör (amit gomba és gabonafélék keverékéből erjesztenek) elég híres. Ivás után 50% eséllyel
   hány tőle az illető, vagy nagyon ízlik neki.

   A város nevezetessége Horozin, a próféta emlékműve: kétszáz éve élt, Dreina-hitű puritán aszkéta, akinek a tanításai azóta is
   elevenen élnek a városban (pl. az itteni nők szemérmességében).

   Amikor elérik a város határát, meglátják, hogy kb 100 méterre egy kúpos kalapos, maszkos alak harcol egy feketébe öltözött, könnyű
   léptű harcossal. A maszkos alak láncos sarlót forgat, eldobja a sarlót, a harcos mellkasába fúródik, majd a láncnál fogva megrántja,
   és elkapja a sarlót. Egy futó pillantást vet a karakterek felé, de amikor meglátja, hogy a városőrök felé szaladnak, berohan a
   városba, és eltűnik az utcák között.
*** Helyszínek
**** Bordélyházak
***** Éjszaka Virágai
      Idősebb, tapasztaltabb hölgyeket foglalkoztató, patinás intézmény, ahol a kuncsaft szava szentírás.
***** Mosolgyó Macskák Háza
      Csupa lelkes, ifjú amatőrből álló társulat.
**** Fogadók
***** A Próféta Barlangja
      Erényes, kissé gyomorbajos külsejű fogadós, hűvös hangulat, elképesztő tisztaság, kényelmetlen lócák. Békésen iszogató
      polgárok, állásukat vesztett városőrök mint kidobóemberek - csak semmi hangoskodás!
***** Állj meg Vándor
      A legnagyobb fogadó. Átutazó vándorok, katonák, városőrök törzshelye, tucatnyi könnyűvérű - mérsékelten bájos - markotányosnővel.
      A fogadós hajdan kalandozó volt (3. TSZ-ű harcos), utóbb önnön gyávasága miatt választotta a kényelmesebb életet. Nagyotmondó
      és szószátyár. Őt évig tartó kalandozómúltjának eseményeit tizenkét éve meséli nap mint nap és nem ismétli önmagát.
***** Gazduram
      A legolcsóbb fogadó. Parasztokból, lókupecekből, részeg danászástól hangos az év minden szakában. A fogadós - sörtehajú,
      veres arcú, húsos képű, harcsabajszú behemót - maga is szívesen néz a pohár fenekére. Családia - bár kissé bocskoros, csujogatós -
      hangulat. A koszt itt a legjobb. Kidobóember nincs, a vendégek maguk taszítják ki az okoskodókat.
***** Birkapásztor
      Az Abbit Kosok dühkitörése miatt épp átépítés alatt.
**** Templom
     Masszív Dreina-templom, benne a város egyetlen papjával. Toberlan fura kis öregember. Évek óta nem mer kimozdulni, itt fogadja
     és jogi tanáccsal látja el a hozzá fordulókat. Betegesen fél a tömegtől, nyílt terektől. Gyanakszik, hogy  a varázstudók és papok
     eltűnése összefügg a gróf hirtelen megváltozásával. Ő azért élhette túl, mert 12 éve nem mozdult ki.

     Ha rákérdeznek, hozzáférést enged a templom könyvtárához. Itt olvashatnak a terület történelméről, Quiphann-ról, a próféta
     tanításairól. A könyvtárban találhatnak egy ősöreg könyvet is, ha szétnéznek. Ha megtalálják, a pap elmondja, hogy ezt a kötetet
     a romvároból hozták el pár hónapja, sok más tekerccsel és fóliánssal együtt, de azok rögtön szétporladtak, ahogy elhagyták a
     szigetet, csak ez a könyv élte túl. Ókyr-ül van, de a pap szívesen lefordítja, ha megkérik. Ebben Quiphann város alapításáról
     írnak, majd a sogroniták a Morgena hívek fölötti győzelméről. Homályos utalás az Álomangyal bebörtönzésére: "Ezt a részt nem értem...
     hmm... megtennéd hogy begyújtod ezt nekem? (meggyújtja a pipáját)... hmm... azt írja, az Árnyékúrnő Küldöttét a Próbák Csarnoka
     mélyére zárták a tűzkobra hívei, hogy soha többé ne háborgassa a halandók világát."

     Ha érdeklődnek a Próbák Csarnokáról, abban nem tud segíteni, de eszébe jut, hogy van egy könyve Quiphann-ról, amit egy ereni
     magiszter írt a kutatásairól. Ebben olvashatnak a Próbák Csarnokáról, ami Quiphann alatt volt található, és a sogron papok utolsó
     próbatételeinek helyszíne. Megtudják azt is, hogy a leendő papoknak betéve kellett ismerniük a tűzzsoltárokat, ha sikerrel akarták
     teljesíteni a próbákat.

     Ha érdeklődnek sogronita feljegyzések iránt, a pap ad nekik egy könyvet, amiben megtalálják Sogron kilencedik tűzzsoltárát.

***** Toberlan, a Dreina-pap
      Idősödő, törékeny csontú, apró termetű, ősz öregember, gondosan nyírott szakállal, éjjel-nappal viselt szürke sapkában.
      Szenvedélye a teázás és a pipázás. Ha kényes, megfontolást igénylő kérdésre kell válaszolnia, mindig teafőzéssel és rágyújtással,
      majd kiadós hümmögéssel és krákogással húzza az időt, de ha végre megszólal, érdemes odafigyelni rá.
*** 1. nap
**** Nappal
***** Nyomozás
****** Noir papokról
       - A papok igazában nem is a jóslatok kedvéért lakják a szigetet: valami elásott kincs után kutatnak esténként. Sokan látni vélték
	 őket, amint fáklyafénynél barangolnak a romvárosban. (Részben igaz, de a papok nem kincset, hanem az Álmodó Angyalt és az
	 elveszett kardot keresték.)

	 *kocsmában, félrészeg italozók*
       - Noir papjai nagyon megváltoztak az utóbbi évben. Mintha már nem érdekelné őket az álmok megfejtése, az utóbbi hónapokban csak
	 kelletlenül válaszolnak a kíváncsiskodóknak, mintha terhükre lenne a busásan jövedelmező zarándoksereg is. (Igaz, mióta nem Noir,
	 hanem Morgena hívei uralják a szigetet, nehezen viselik a jövevényeket, noha belőlük élnek.)

	 *piacon, panaszkodó kofák*
****** Városról:
       - A városi tolvajok kezdenek elszemtelenedni. Ráadásul az utóbbi hónapokban többször előfordult, hogy az elfogott gazemberek a
	 lezárt városi tömlöcből tűntek el - megszöktek, vagy meggyilkolták őket? Ki tudja... (Igaz, a zauder-gróf minden gazembert
	 igyekszik felhasználni céljai érdekében.)

	 *kocsmában, egy panaszkodó városőr*
       - A múlt héten kalandozócsapat érkezett a városba: erőszakosak és magabiztosak voltak. Egy verekedésben az utolsó székig
	 felaprították a Birkapásztor nevű fogadót. A gróf, ahelyett hogy elűzte volna őket, magához rendelte az agresszív társaságot.
	 Azóta senki nem látta őket. Tömlöcbe vetette őket, vagy megúszták száműzetéssel? (Féligazság, az Abbit Kosok valóban szétverték
	 az ivót, a gróf azonban a szolgálatába fogadta őket - azóta a háttérben tevékenykednek.)

	 *kocsmában, egy törzshelyét elvesztett vendég, aki méltatlankodik a rossz sör miatt (pedig mindenhol ugyanazt kapja)*
       - (Gúnyosan:) Tibossan, a révész nagyon megváltozott. Mióta nem jár inni és nem hajkurássza a város örömlányait, jóformán alig
	 győzi az evezést. Nagyobb áradások idején pedig egyszerűen kifordul a kezéből a lapát! (Igaz, mióta leváltotta a zauder, a
	 szokásai és a rutinja sem a régi)

	 *bordélyházban, egy kuncsaftját vesztő örömlány*
       - A gróf különösen viselkedik az utóbbi négy hónapban: elbocsátotta udvari mágusát, aki utóbb nyomtalanul eltűnt. Talán
	 összefüggésben van ezzel, hogy Daroveen összes ismert varázstudója és vajákosa elhagyta a várost - a legtöbben el sem búcsúztak.
	 (Igaz, a zauder-gróf a tolvajklán segítségével megszabadult a leleplezésére képes kalandozóktól és varázshasználóktól.)

	 *bordélyházban, akinek visszajáró vendége volt egy varázsló, és azt ígérgette neki, hogy egyszer elviszi erről a helyről*
****** Romvárosról
       - A zarándokok egyike a jóslatot követően bevette magát a szigeten komorló romvárosba, és mesés kinccsel tért vissza. (Nem igaz)

	 *piacon, beszélgető járókelők*
       - A város el van átkozva: minden pap és mágiatudó elhagyta Daroveent az utóbbi három hónapban. Mind a féltucatnyi varázstudó
	 az egy Toberlan kivételével, de hát ő túl öreg ahhoz, hogy bármi félnivalója legyen. (suttogva:) Meg aztán talán nincs is ki
	 mind a négy kereke... (Igaz, a zauder-gróf az öreg templomába zárkózó Dreina-papot nem tartotta veszedelmesnek.)

	 *kocsmában, a csapos, ha kérdezik a templomról vagy a városról*
       - A város "erős embere", Gobuzer, egy csapat forróvérű ifjonc kíséretében felkereste a sziget romjait. Egyedül tért vissza,
	 galambőszen, bevérzett szemmel, sikoltozva-nyáladzva. A városiak nem merték megérinteni sem, mert bőrén gennyes fekélyek
	 nyíltak. Reggelre felakasztotta magát. (Igaz)

	 *piacon*
       - A pyarroni Szent Szék inkvizítorai azt tervezik, hogy a jövőben egy kisebb csapat démonűző keresi fel a sziget gyanús romait.
	 Már régen meg kellett volna tenni... (Igaz. De vajon honnan szereztek róla tudomást?)

	 *piacon*
****** Jóslatokról
       - Az egyik zarándok a jóslat hallgatása közben belezuhant a Révület Kútjába. Hatalmas morgás tört fel a mélyből, vérfagyasztó
	 sikoly... a zarándokot sosem látták viszont. (Egyszerű rémhír)

	 *bordélyban, egy hencegő örömlány*
       - A jóslatok kyr nyelven hangzanak el - végül is mit várna az ember egy régi kyr templomban? (Igaz)

	 *a Dreina paptól*
***** Találkozás a gróffal
****** A gróf
       Díszes erv kelmékbe öltözött, magas, határozott kiállású férfi. Rövid, ápolt szakáll, félhosszúra hagyott fekete haj, sötét
       bőr.
****** Az első audiencia
       A gróf meglepően távolságtartó, és hűvös. Ha az elküldött levélre utalnak, először zavarodott, azonnal elkéri a levelet,
       aztán észbe kap, úgy tesz mintha emlékezne. Majd a templomrom lerombolására buzdítja a JK-kat.

       "Amit abban a templomban művelnek, az istentelenség! Egy átkozott toroni tűzisten templomában imádják Noir szent hitét.
       Pénzt kérnek a jövőálmokért, és jóslataik felforgatják a város, sőt, az Unió békéjét! Ez a pyarroni hit megcsúfolása, uraim!
       Űzzétek el őket - fejenként 10 aranyat fizetek a sziget megtisztításáért, és ezen felül minden szektás fejéért egyet-egyet!
       Úgy tudom, a fajtátok szereti az effajta fejvadászatot..." Nevetése csikorgó, mint a bádogbográcsban megcsúszó kés.

       Ha megtagadják, a gróf dühösen faképnél hagyja őket.

       Mesterfokú nyelvismeret, lélektan vagy emberismeret képzettséggel feltűnhet a gróf idegenszerűsége.
**** Éjszaka
***** A tolvajok támadása
      Ha éjszakára megszállnak, emeleti szobát kapnak, utcára nyíló ablakkal.
      - 2k6 + 2 tolvaj támad, kötélen belendülve betörik a zsírozott disznóhólyag ablakot
      - nyílpuskával lőnek párat az ocsúdó kalandozókra (legalább 2 körig)
      - ha van idejük, pár dobótőrt is dobnak
      - ha a JK-k kilépnek az ajtón, lesből lövik őket nyílpuskákkal (2k6 tolvaj)
      - ha a JK-k felül kerekednek, az ablakon keresztül menekülnek a háztetőkön
      - minden fegyverük mérgezett, álomméreggel
****** Harcértékek
      |--------------------+----+----+----+----+---------+----+----+---------+-------|
      | Név                | KÉ | TÉ | VÉ | CÉ | Sebzés  | Ép | Fp | Tám/kör | Megj. |
      |--------------------+----+----+----+----+---------+----+----+---------+-------|
      | Tolvaj (nyílpuska) | 18 | -  | 90 | 34 | 1k6     |  8 | 20 |       1 |       |
      | Tolvaj (dobótőr)   | 25 | 48 | 92 | -  | 1k6 + 1 |  8 | 20 |       2 |       |
****** Daroveeni álomméreg
       - 4. szintű idegméreg
       - a városban kapható, 5 adag 1 ezüst
       - hatására az áldozat halucinálni kezd - a sziget közelében Shar'all álmai jelennek meg
***** Találkozás a tolvajklánnal
      Ha találkozót kérnek a tolvajklántól, éjközépkor várja őket egy csuklyás közvetítő a Próféta szobránál.
** A romvárosban
   A falakon a hírhedt bíborfolyondár tenyészik, ami minden nedvességet felszív a levegőből, a folyondárral szimbiózisban élő
   kéksavgomba pedig minden mikroorganizmust és apróbb élőlényt elpusztít. A csaknem háromezer éves Quiphann ennek - és az
   Álomangyal jelenlétének - köszönhetően megdöbbentően jó állapotban maradt meg. (IQ próba herbalistáknak)

   A városban még erősebb az egész szigeten érezhető édes-savanykás szag, a bíborfolyondár éjjel nyíló virágainak illata. A
   virágok lehelete itt meglehetősen tömény: 1k6 órán belül viszonylag gyenge (4. szintű), de zavaró idegméregként hat. Ennek
   hatására vizionálni és hallucinálni kezdenek; a baj csak az, hogy a látomások egyre valószerűbbek lesznek, egyre közelebb sodorják
   bódult elméjüket az Antisshoz, ahol az Álomangyal és Noir vívja küzdelmét a lelkekért.

   A hely hátborzongató. Furcsa szögben megtörő fények, élettelen színek, és minden teljesen csendes. Hallják a tulajdon
   szívdobbanásaikat.
*** Felfedezés
**** A legrégibb kyr városromok
     A "külváros" lehetett, itt volt a kis falu, ami aztán várossá nőtte ki magát.
***** Alkimistaműhely
      Karcsú, kereknek tűnő (11 szögletű) torony.
***** Templom
      Pentagramma alapú, ötszintű (12 láb magas) épület. (IQ próba papoknak: Morgena temploma
***** Csillagda
      Karcsú, amfora alakú, 9 szögletű.
***** Gyertyaöntő
      Kétszintes, éles sarkokkal, kívülről fáklyatartókkal.
***** Kerámiaműves
      Kétszintes, hétszög alapú.
***** Üvegfúvó
      Egyszintes, téglaforma épület.
***** Ékszerész
      Kétszintes, hasábalakú épület, kicsi rácsos ablakokkal.
***** Villa
      Mint egy villa, falfaragásokkal, vízköpőkkel
***** Színház
      Szögletes alapú, háromszintes, impozáns
***** Rúnakovács
      Egyszintes, ládaforma épület
**** Újabb betelepülők kerülete
***** Kovácsműhely
      Egyszintes, kerek alapú
***** Borbélyműhely
      Egyszintes, kerek alapú
***** Íjkészítő
      Háromszintes, kupolás
***** Bordélyház
      Ötszintes, kerek, színes kupola
***** Hentes
      Földszintes, igluforma
***** Bútorkészítő
      Hatalmas alapterületű, háromszintes kupola
***** Fűszeres
      Egyetlen, több cikkelyre osztott kupola
***** Kórház
      Ötszintes, kerek alapú, nagy
***** Szeszfőző
      Egyszintes, kicsi, lekerekített élekkel
***** Pórul járt kalandozó
      Jellegtelen egyszintes, kupolaszerű épület
**** Újváros (legfiatalabb épületek)
***** Herbalista
      Kétszintes, bástyaforma
***** Fogadó
      Nyolcemeletes, erődszerűen vastag falú
***** Cserzőműhely
      Alacsony, masszív, földszintes
***** Istálló
      Hatalmas
***** Szerszámkovács
      Lőrésekkel díszített egyszintes
***** Taverna
      Háromszintes, erődforma
***** Könyvtár
      Impozáns, háromszintes, vaskos ajtókkal
***** Börtön
      Földszintes, bevehetetlennek tűnő, vastag falú
***** Kereskedőház
      Igen impozáns, nyolcemeletes, erődszerűen masszív
***** Piactér
      Rossz állapotú, alacsony piaci épületek egy téren
**** Ellefelek
     Fantom, Hekator, Ragályhalál
*** A Szárazszeműek főhadiszállása
    A JK-k megtalálják a fészküket, de már nincsenek ott a fejvadászok, az első éjszaka után rájöttek, hogy hiába a sok élőholtaktól
    védelmező mágia, éjszakára ez nem megfelelő hely. Viszont gondolhatták, hogy Kro itt fogja keresni őket, ezért hátrahagytak 3
    fejvadászt lesben (köztük Mirollát is), hogy ha felbukkan, megöljék. Arra persze nem számítanak, hogy társai is lesznek.
**** Harcértékek
     TBD
